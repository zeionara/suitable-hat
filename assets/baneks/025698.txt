Dielo on talvel. Lähtöü Kindahan mužikki Priäžäh goštih. Toizet sanotah hänel, štobi tiijustas, mida ruadoloi nügöi Priažäs ruatah. (Huigei on joga kerdu mennä küzümäh, priäžän tahvas nagretah). Meni mužikki Priäžäh, a sie ühtes talois mužikal hebo töllöi, hebuo n'ülgöü?! Kindahan mužikki sanou:— Jumal abu ruadajal!— Hüvä abu, - vastuau toine.Mužikki ei voi tipua, küzüü:— Midäbo, - sanou, — nügöi talvel vevon aigah sinä hevon tapoit? — A, - sanou, — hevonnahku on nügöi Petroskois kallis. Ühten hevon nahkas mondu hebuo voibo ostua. Meil pošti kai hevot iškiettih.Mužikki punaldih ülen terväh iäre kodih. Tuli kodih, ommassah hevon iškeldu, rubei n'ülgömäh. (Eule aigua toizil sanuo). Tuldih külän mužikat.— Midäbo näit sie? - küzütäh.A nügöi, - sanou, - Priäžäs heboloi iškietäh, hevonnahku on Petroskois kallis.Dai minä iškin hevon, lähten nahkan müön, ostan mondu hebuo sijah!Davai hüö kogo kylän väil heboloi iškemäh.Tuli kevät, a heil ni ühtü hebuo, ei mil kündiä. Keviäl künnettih da ruadoloi ruattih.
